<!DOCTYPE HTML>
<html>
<head>
  <meta charset="utf-8">
  
  <title>纳兰词全卷 | Loveronger's blog</title>
  <meta name="author" content="Loveronger">
  
  <meta name="description" content="Walk straight ahead">
  
  
  <meta name="viewport" content="width=device-width, initial-scale=1, maximum-scale=1">

  <meta property="og:title" content="纳兰词全卷"/>
  <meta property="og:site_name" content="Loveronger's blog"/>

  
    <meta property="og:image" content="undefined"/>
  

  <link href="/favicon.ico" rel="icon" type="image/x-ico">
  <link rel="alternate" href="/atom.xml" title="Loveronger's blog" type="application/atom+xml">
  <link rel="stylesheet" href="/css/style.css" media="screen" type="text/css">
  <!--[if lt IE 9]><script src="//html5shiv.googlecode.com/svn/trunk/html5.js"></script><![endif]-->
  
</head>


<body>
  <header id="header" class="inner"><div class="alignleft">
  <h1><a href="/">Loveronger's blog</a></h1>
  <h2><a href="/">Walk straight ahead</a></h2>
</div>
<nav id="main-nav" class="alignright">
  <ul>
    
    
      <li><a href="/">Home</a></li>
    
      <li><a href="/archives">Archives</a></li>
    
	<li> <a href="/atom.xml">RSS</a></li>
  </ul>
  <div class="clearfix"></div>
</nav>
<div class="clearfix"></div></header>
  <div id="content" class="inner">
    <div id="main-col" class="alignleft"><div id="wrapper"><article class="post">
  
  <div class="post-content">
    <header>
      
        <div class="icon"></div>
        <time datetime="2013-12-02T12:45:43.000Z"><a href="/2013/12/02/纳兰词/">12月 2 2013</a></time>
      
      
  
    <h1 class="title">纳兰词全卷</h1>
  

    </header>
    <div class="entry">
      
        <p><img src="https://dl.dropboxusercontent.com/s/wuea67p5v4299i5/5f687845cc0ed3b73d0bbc5e6464_850_565.jpg?dl=1&amp;token_hash=AAGWsqrJHLX5Abw6h0dfD7wx-2IKPJM54uw1xLSZMlBLzg" alt=""></p>
<p>【长相思】<br>山一程，水一程，身向榆关那畔行，夜深千帐灯。<br>风一更，雪一更，聒碎乡心梦不成，故园无此声。</p>
<p>【蝶恋花】<br>辛苦最怜天上月，一夕如环，夕夕都成决（换玉旁）。若似月轮终皎洁，不辞冰雪为卿热。<br>无那尘缘容易绝，燕子依然，软踏帘钩说。唱罢秋坟愁未歇，春丛认取双栖蝶<br><a id="more"></a><br>【木兰词】<br>人生若只如初见，何事秋风悲画扇。等闲变却故人心，却道故人心易变<br>骊山语罢清宵半，泪雨零铃终不怨。何如薄幸锦衣郎，比翼连枝当日愿</p>
<p>【浣溪沙】<br>谁念西风独自凉，萧萧黄叶闭疏窗，沉思往事立残阳。<br>被酒莫惊春睡重，赌书消得泼茶香，当时只道是寻常。</p>
<p>【南乡子-为忘妇题照】<br>泪咽更无声，止向从前悔薄情，凭仗丹青重省识，盈盈，一片伤心画不成。<br>别语忒分明，午夜鹣鹣梦早醒，卿自早醒侬自梦，更更，泣尽风前夜雨铃。</p>
<p>【金缕曲-赠梁汾】<br>德也狂生耳。偶然间、淄尘京国，乌衣门第，有酒惟浇赵州土，谁会成生此意，<br>不信道、遂成知己。青眼高歌俱未老，向尊前、拭尽英雄泪。君不见，月如水。<br>       共君此夜须沉醉。且由他、娥眉谣诼，古今同忌。身世悠悠何足问，冷笑置之而已。寻思起、从头翻悔。一日心期千劫在，后身缘、恐结他生里，然诺重，君须记。</p>
<p>【江城子-咏史】<br>湿云全压数峰低，影凄迷，望中疑。非雾非烟，神女欲来时。若问生涯原是梦，除梦里，没人知。</p>
<p>【采桑子】<br>明月多情应笑我，笑我如今。辜负春心，独自闲行独自吟。<br>近来怕说当年事，结遍兰襟。月浅灯深，梦里云归何处寻？</p>
<p>【浣溪沙】<br>谁道飘零不可怜，旧游时节好花天。断肠人去自经年。<br>一片晕红才著雨，几丝柔绿乍和烟。倩魂销尽夕阳前。</p>
<p>【沁园春】<br>丁巳重阳前三日，梦亡妇淡妆素服，执手哽咽，语多不复能记。但临别有云：“衔恨愿为天上月，年年犹得向郎圆。”妇素未工诗，不知何以得此也，觉后感赋。<br>瞬息浮生，薄命如斯，低徊怎忘？记绣榻闲时，并吹红雨；雕阑曲处，同依斜阳。梦好难留，诗残莫续，赢得更深哭一场。遗容在，只灵飙一转，未许端详。<br>       重寻碧落茫茫。料短发、朝来定有霜。便人间天上，尘缘未断；春花秋叶，触绪还伤。欲结绸缪，翻惊摇落，减尽荀衣昨日香。真无奈，倩声声邻笛，谱出回肠。</p>
<p>【蝶恋花-出塞】<br>今古山河无定据。画角声中，牧马频来去。满目荒凉谁可语。西风吹老丹枫树。<br>从前幽怨应无数。铁马金戈，青冢黄昏路。一往情深深几许。深山夕照深秋雨。</p>
<p>【沁园春】<br>试望阴山，黯然销魂，无言徘徊。见青峰几簇，去天才尺；黄沙一片，匝地无埃。碎叶城荒，拂云堆远，雕外寒烟惨不开。踟蹰久，忽冰崖转石，万壑惊雷。<br>       穷边自足秋怀。又何必、平生多恨哉。只凄凉绝塞，蛾眉遗冢；销沉腐草，骏骨空台。北转河流，南横斗柄，略点微霜鬓早衰。君不信，向西风回首，百事堪哀。</p>
<p>【水龙吟-题文姬图】<br>须知名士倾城，一般易到伤心处。柯亭响绝，四弦才断，恶风吹去。万里他乡，非生非死，此身良苦。对黄沙白草，呜呜卷叶，平生恨、从头谱。<br>应是瑶台伴侣，只多了、毡裘夫妇。严寒觱篥，几行乡泪，应声如雨。尺幅重披，玉颜千载，依然无主。怪人间厚福，天公尽付，痴儿騃女。 </p>
<p>【浣溪沙】<br>残雪凝辉冷画屏。落梅横笛已三更。更无人处月胧明。<br>我是人间惆怅客，知君何事泪纵横。断肠声里忆平生。                                                                                                               </p>
<p>【相见欢】<br>云一抹遥峰，冷溶溶，恰与个人清晓昼眉同。<br>红蜡泪，青绫被，水沈浓，却与黄茅野店听西风。</p>
<p>【相见欢】<br>落花如梦凄迷，麝烟微，又是夕阳潜下小楼西。<br>愁无限，消瘦尽，有谁知，闲教玉笼鹦鹉念郎诗。</p>
<p>【昭君怨】<br>深禁好春谁惜？薄暮瑶阶伫立。别院管弦声，不分明。<br>又是梨花欲谢，绣被春寒今夜。寂寂锁朱门，梦承恩。</p>
<p>【昭君怨】<br>暮雨丝丝吹湿，倦柳愁荷风急。瘦骨不禁秋，总成愁。<br>别有心情怎说？未是诉愁时节。谯鼓已三更，梦须成。</p>
<p>【酒泉子】<br>谢却荼蘼，一片月明如水。篆香消，犹未睡，早鸦啼。</p>
<p>【虞美人】<br>彩云易向秋空散，燕子怜长叹。几番离合总无因，赢得一回僝僽一回亲。<br>归鸿旧约霜前至，可寄香笺字。不如前事不思量，且枕红蕤欹侧看斜阳。</p>
<p>【虞美人】<br>风灭炉烟残灺冷，相伴惟孤影。判教狼藉醉清尊，为问世间醒眼是何人？<br>难逢易散花间酒，饮罢空搔首。闲愁总付醉来眠，只恐醒时依旧到尊前。 </p>
<p>【虞美人】<br>春情只到梨花薄，片片催零落。斜阳何事近黄昏，不道人间犹有未招魂。<br>银笺别梦当时句，密绾同心苣。为伊判作梦中人，长向画图清夜唤真真。 </p>
<p>【虞美人】<br>凭君料理花间课，莫负当初我。眼看鸡犬上天梯，黄九自招秦七共泥犁。<br>瘦狂那似痴肥好，判任痴肥笑。笑他多病与长贫，不及诸公衮衮向风尘。 </p>
<p>【忆江南—宿双林禅院有感】<br>心灰尽，有发未全僧。风雨消磨生死别，似曾相识只孤檠，情在不能醒。<br>摇落后，清吹那堪听。淅沥暗飘金井叶，乍闻风定又钟声，薄福荐倾城 </p>
<p>【忆江南】<br>江南忆，鸾辂此经过。一掬胭脂沉碧甃，四围亭壁幛红罗，消息暑风多。 </p>
<p>【忆江南】<br>春去也，人在画楼东。芳草绿黏天一角，落花红芹水三弓。好景共谁同？</p>
<p>【蝶恋花】<br>萧瑟兰成看老去，为怕多情，不作怜花句。阁泪倚花愁不语，暗香飘尽知何处。<br>重到旧时明月路，袖口香寒，心比秋莲苦。休说生生花里住，惜花人去花无主。</p>
<p>【减字木兰花】<br>相逢不语，一朵芙蓉著秋雨。小晕红潮，斜溜鬟心只凤翘。<br>待将低唤，直为凝情恐人见。欲诉幽怀，转过回阑叩玉钗。</p>
<p>【鹊桥仙】<br>乞巧楼空，影娥池冷，佳节只供愁叹。丁宁休曝旧罗衣，忆素手为予缝绽。<br>莲粉飘红，菱丝翳碧，仰见明星空灿。亲持钿合梦中来，信天上人间非幻。 </p>
<p>【画堂春】<br>一生一代一双人，争教两处销魂。相思相望不相亲，天为谁春。<br>浆向蓝桥易乞，药成碧海难奔。若容相访饮牛津，相对忘贫。</p>
<p>【荷叶杯】<br>知己一人谁是？已矣。赢得误他生。有情终古似无情，别语悔分明。<br>莫道芳时易度，朝暮。珍重好花天。为伊指点再来缘，疏雨洗遗钿。 </p>
<p>【霜天晓角】<br>重来对酒，折尽风前柳。若问看花情绪，似当日、怎能彀。<br>休为西风瘦，痛饮频搔首。自古青蝇白壁，天早已、安排就。</p>
<p>【南歌子】<br>古戍饥乌集，荒城野雉飞。何年劫火剩残灰，试看英雄碧血，满龙堆。<br>玉帐空分垒，金笳已罢吹。东风回首尽成非，不道兴亡命也，岂人为。 </p>
<p>【浪淘沙-望海】<br>蜃阙半模糊，踏浪惊呼。任将蠡测笑江湖。沐日光华还浴月，我欲乘桴。<br>钓得六鳌无？竿拂珊瑚。桑田清浅问麻姑。水气浮天天接水，那是蓬壶？ </p>
<p>【好事近】<br>马首望青山，零落繁华如此。再向断烟衰草，认藓碑题字。<br>休寻折戟话当年，只洒悲秋泪。斜日十三陵下，过新丰猎骑。 </p>
<p>【南楼令-塞外重九】<br>古木向人秋，惊蓬掠鬓稠。是重阳、何处堪愁。记得当年惆怅事，正风雨，下南楼。<br>断梦几能留，香魂一哭休。怪凉蝉、空满衾裯。霜落乌啼浑不睡，偏想出，旧风流。</p>
<p>【菩萨蛮】<br>飘蓬只逐惊飙转，行人过尽烟光远。立马认河流，茂陵风雨秋。<br>寂寥行殿锁，梵呗琉璃火。塞雁与宫鸦，山深日易斜 </p>
<p>【一络索】<br>野火拂云微绿，西风夜哭。苍茫雁翅列秋空，忆写向、屏山曲。<br>山海几经翻覆。女墙斜矗。看来费尽祖龙心，毕竟为、谁家筑？ </p>
<p>【清平乐】<br>角声哀咽，襆被驮残月。过去华年如电掣，禁得番番离别。<br>一鞭冲破黄埃，乱山影里徘徊。蓦忆去年今日，十三陵下归来。</p>
<p>【疏影-芭蕉】<br>湘帘卷处，甚离披翠影，绕檐遮住。小立吹裙，常伴春慵，掩映绣床金缕。芳心一束浑难展，清泪裹、隔年愁聚。更夜深、细听空阶雨滴，梦回无据。<br>正是秋来寂寞，偏声声点点，助人难绪。缬被初寒，宿酒全醒，搅碎乱蛩双杵。西风落尽庭梧叶，还剩得、绿阴如许。想玉人、和露折来，曾写断肠句。 </p>
<p>【东风第一枝-桃花】<br>薄劣东风，凄其夜雨，晓来依旧庭院。多情前度崔郎，应叹去年人面。湘帘乍卷，早迷了、画梁栖燕。最娇人、清晓莺啼，飞去一枝犹颤。<br>背山郭、黄昏开遍。想孤影、夕阳一片。是谁移向亭皋，伴取晕眉青眼。五更风雨，莫减却、春光一线。傍荔墙、牵惹游丝，昨夜绛楼难辨。</p>
<p>【望海潮-宝珠洞】<br>漠陵风雨，寒烟衰草，江山满目兴亡。白日空山，夜深清呗，算来别是凄凉。往事最堪伤，想铜驼巷陌，金谷风光。几处离宫，至今童子牧牛羊。<br>荒沙一片茫茫，有桑乾一线，雪冷雕翔。一道炊烟，三分梦雨，忍看林表斜阳。归雁两三行，见乱云低水，铁骑荒冈。僧饭黄昏，松门凉月拂衣裳。 </p>
<p>【金菊对芙蓉-上元】<br>金鸭消香，银虬泻水，谁家夜笛飞声。正上林雪霁，鸳鸯晶莹。鱼龙舞罢香车杳，剩尊前、袖掩吴绫。狂游似梦，而今空记，密约烧灯。<br>追念往事难凭。叹火树星桥，回首飘零。但九逵烟月，依旧笼明。楚天一带惊烽火，问今宵、可照江城。小窗残酒，阑珊灯灺，别自关情。 </p>
<p>【御带花-重九夜】<br>晚秋却胜春天好，情在冷香深处。朱楼六扇小屏山，寂寞几分尘土。虬尾烟销，人梦觉、碎虫零杵。便强说欢娱，总是无憀心绪。<br>转忆当年，消受尽皓腕红萸，嫣然一顾。如今何事，向禅榻茶烟，怕歌愁舞。玉粟寒生，且领略、月明清露。叹此际凄凉，何必更满城风雨。 </p>
<p>【风流子-秋郊纪事】<br>平原草枯矣，重阳后、黄叶树骚骚。记玉勒青丝，落花时节，曾逢拾翠，忽听吹箫。今来是、烧痕残碧尽，霜影乱红凋。秋水映空，寒烟如织，皂雕飞处，天惨云高。<br>人生须行乐，君知否？容易两鬓萧萧。自与东君作别，剗地无聊。算功名何许，此身博得，短衣射虎，沽酒西郊。便向夕阳影里，倚马挥毫。 </p>
<p>【摸鱼儿-午日雨眺】<br>涨痕天、半篙柔绿，蒲梢荇叶无数。台榭空蒙烟柳暗，白鸟衔鱼欲舞。红桥路，正一派、画船箫鼓中流住。呕哑柔橹，又早拂新荷，沿堤忽转，冲破翠钱雨。<br>蒹葭渚，不减潇湘深处。霏霏漠漠如雾滴成一片鲛人泪，也似汨罗投赋。愁难谱，只彩线、香菰脉脉成千古。伤心莫语，记那日旗亭，水嬉散尽，中酒阻风去。 </p>
<p>【水调歌头-题西山秋爽图】<br>空山梵呗静，水月影俱沉。悠然一境人外，都不许尘侵。岁晚忆曾游处，犹记半竿斜照，一抹界疏林。绝顶茅庵里，老衲正孤吟。<br>云中锡，溪头钓，涧边琴。此生著几两屐，谁识卧游心？准拟乘风归去，错向槐安回首，何日得头簪。布袜青鞋约，但向画图寻。 </p>
<p>【水调歌头-题岳阳楼图】<br>落日与湖水，终古岳阳城。登临半是迁客，历历数题名。欲问遗踪何处，但见微波木叶，几簇打鱼罾。多少别离恨，哀雁下前汀。<br>忽宜雨，旋宜月，更宜晴。人间无数金碧，未许著空明。淡墨生绡谱就，待俏横拖一笔，带出九疑青。仿佛潇湘夜，鼓瑟旧精灵</p>
<p>【金缕曲-亡妇忌日有感】<br>此恨何时已？滴空阶，寒更雨歇，葬花天气。三载悠悠魂梦杳，是梦久应醒矣。料也觉人间无味，不及夜台尘土隔，冷清清一片埋愁地。钗钿约，竟抛弃。<br>重泉若有双鱼寄，好知他，年来苦乐，与谁相倚。我自终宵成转侧，忍听湘弦重理。待结个他生知己，还怕两人都命薄，再缘铿剩月残风里。清泪尽，纸灰起。 </p>
<p>【金缕曲—简梁汾】<br>洒尽无端泪，莫因他、琼楼寂寞，误来人世。信道痴儿多厚福，谁遣偏生明慧。莫更著、浮名相累。仕宦何妨如断梗，只那将、声影供群吠。天欲问，且休矣。<br>情深我自判憔悴。转丁宁、香怜易爇，玉怜轻碎。羡杀软红尘里客，一味醉生梦死。歌与哭、任猜何意。绝塞生还吴季子，算眼前、此外皆闲事。知我者，梁汾耳。 </p>
<p>【金缕曲】<br>疏影临书卷。带霜华、高高下下，粉脂都遣。别是幽情嫌妩媚，红烛啼痕休泫。趁皓月、光浮冰茧。恰与花神供写照，任泼来、淡墨无深浅。持素障，夜中展。<br>残釭掩过看逾显。相对处、芙蓉玉绽，鹤翎银扁。但得白衣时慰藉，一任浮云苍犬。尘土隔、软红偷免。帘幕西风人不寐，恁清光、肯惜鹴裘典。休便把，落英剪。 </p>
<p>【金缕曲-慰西溟】<br>何事添凄咽？但由他、天公簸弄，莫教磨涅。失意每多如意少，终古几人称屈。须知道、福因才折。独卧藜床看北斗，背高城、玉笛吹成血。听谯鼓，二更彻。<br>丈夫未肯因人热，且乘闲、五湖料理，扁舟一叶。泪似秋霖挥不尽，洒向野田黄蝶。须不羡、承明班列。马迹车尘忙未了，任西风、吹冷长安月。又萧寺，花如雪。 </p>
<p>【沁园春-代悼亡】<br>梦冷蘅芜，却望姗姗，是耶非耶。怅兰膏渍粉，尚留犀合；金泥蹙绣，空掩蝉纱。影弱难持，缘深暂隔，只当离愁滞海涯。归来也，趁星前月底，魂在梨花。<br>鸾胶纵续琵琶，问可及，当年萼绿华。但无端摧折，恶经风浪；不如零落，判委尘沙。最忆相看，娇讹道字，手剪银灯自泼茶。今已矣，便帐中重见，那似伊家。 </p>
<p>【青衫湿遍-悼亡】<br>青衫湿遍，凭伊慰我，忍便相忘。半月前头扶病，剪刀声、犹在银缸。忆生来、小胆怯空房。到而今、独伴梨花影，冷冥冥、尽意凄凉。愿指魂兮识路，教寻梦也回廊。<br>咫尺玉钩斜路，一般消受，蔓草残阳。判把长眠滴醒，和清泪、搅入椒浆。怕幽泉、还为我神伤。道书生薄命宜将息，再休耽、怨分愁香。料得重圆密誓，难禁寸裂柔肠。</p>
<p>【东风齐著力】<br>电急流光，天生薄命，有泪如潮。勉为欢谑，到底总无聊。欲谱频年离恨，言已尽、恨未消。凭谁把，一天愁绪，按出琼箫。<br>往事水迢迢，窗前月、几番空照魂销。旧欢新梦，雁齿小红桥。最是烧灯时候，宜春髻、酒暖蒲萄。凄凉煞，五枝青玉，风雨飘飘。</p>
<p>【大酺—寄梁汾】<br>只一炉烟，一窗月，断送朱颜如许。韶光犹在眼，怪无端吹上，几分尘土。手捻残枝，沉吟往事，浑似前生无据。鳞鸿凭谁寄，想天涯只影，凄风苦雨。便砑损吴绫，啼沾蜀纸，有谁共赋。<br>当时不是错，好花月、合受天公妒。准拟倩、春归燕子，说与从头，争教他、会人言语。万一离魂遇，偏梦被、冷香萦住。刚听得、城头鼓。相思何益？待把来生祝取，慧业相同一处。 </p>
<p>【潇湘雨—送西溟归慈溪】<br>长安一夜雨，便添了、几分秋色。奈此际萧条，无端又听，渭城风笛。咫尺层城留不住，久相忘、到此偏相忆。依依白露丹枫，渐行渐远，天涯南北。<br>凄寂。黔娄当日事，总名士如何消得。只皂帽蹇驴，西风残照，倦游踪迹。廿载江南犹落拓，叹一人、知己终难觅。君须爱酒能诗，鉴湖无恙，一蓑一笠。 </p>
<p>【水龙吟—再送荪友南还】<br>人生南北真如梦，但卧金山高处。白波东逝，鸟啼花落，任他日暮。别酒盈觞，一声将息，送君归去。便烟波万顷，半帆残月，几回首，相思否。<br>可忆柴门深闭。玉绳低、翦灯夜语。浮生如此，别后会少，不如莫遇。愁对西轩，荔墙叶暗，黄昏风雨。更那堪、几处金戈铁马，把凄凉助。</p>
<p>【月上海棠-中元塞外】<br>原头野火烧残碣，叹英魂，才魄暗销歇。终古江山，问东风、几番凉热。惊心事，又到中元时节。<br>凄凉况是愁中别。枉沉吟、千里共明月。露冷鸳鸯，最难忘、满地荷叶。青鸾杳，碧天云海音绝。 </p>
<p>【台城路-塞外七夕】<br>白狼河北秋偏早，星桥又迎河鼓。清漏频移，微云欲湿，正是金风玉露。两眉愁聚。待归踏榆花，那时才诉。只恐重逢，明明相视更无语。<br>人间别离无数，向瓜果筵前，碧天凝伫。连理千花，相思一叶，毕竟随风何处。羁栖良苦，算未抵空房，冷香啼曙。今夜天孙，笑人愁似许。 </p>
<p>【满庭芳】<br>堠雪翻鸦，河冰跃马，惊风吹度龙堆。阴磷夜泣，此景总堪悲。待向中宵起舞，无人处、那有村鸡。只应是，金笳暗拍，一样泪沾衣。<br>须知今古事，棋枰胜负，翻覆如斯。叹纷纷蛮触，回首成非。剩得几行青史，斜阳下、断碣残碑。年华共，混同江水，流去几时回。 </p>
<p>【满江红】<br>代北燕南，应不隔、月明千里。谁相念、胭脂山下，悲哉秋气。小立乍惊清露湿，孤眠最惜浓香腻。况夜乌、啼绝四更头，边声起。<br>销不尽，悲歌意。匀不尽，相思泪。想故园今夜，玉阑谁倚。青海不来如意梦，红笺暂写违心字。道别来，浑是不关心，东堂桂。 </p>
<p>【满江红】<br>为问封姨，何事却、排空卷地。又不是、江南春好，妒花天气。叶尽归鸦栖未得，带垂惊燕飘还起。甚天公、不肯惜愁人，添憔悴。<br>搅一霎，灯前睡。听半饷，心如醉。倩碧纱遮断，画屏深翠。只影凄清残烛下，离魂飘缈秋空里。总随他、泊粉与飘香，真无谓。</p>
<p>【临江仙·寒柳】</p>
<p>飞絮飞花何处是，层冰积雪摧残。疏疏一树五更寒。爱他明月好，憔悴也相关。 最是繁丝摇落后，转教人忆春山。湔裙梦断续应难。西风多少恨，吹不散眉弯。</p>

      
    </div>
    <footer>
      
        
  
  <div class="categories">
    <a href="/categories/诗词/">诗词</a>
  </div>

        
  
  <div class="tags">
    <a href="/tags/性情~/">性情~</a>
  </div>

        <!-- Baidu Button BEGIN -->
<div id="bdshare" class="bdshare_t bds_tools get-codes-bdshare">
<span class="bds_more">分享到：</span>
<a class="bds_qzone"></a>
<a class="bds_tsina"></a>
<a class="bds_tqq"></a>
<a class="bds_renren"></a>
<a class="bds_t163"></a>
<a class="shareCount"></a>
</div>
<script type="text/javascript" id="bdshare_js" data="type=tools&amp;uid=6834665" ></script>
<script type="text/javascript" id="bdshell_js"></script>
<script type="text/javascript">
document.getElementById("bdshell_js").src = "http://bdimg.share.baidu.com/static/js/shell_v2.js?cdnversion=" + Math.ceil(new Date()/3600000)
</script>
<!-- Baidu Button END -->
      
      <div class="clearfix"></div>
    </footer>
  </div>
</article>


<section id="comment">
<!-- Duoshuo Comment BEGIN -->
	<div class="ds-thread"></div>
<script type="text/javascript">
var duoshuoQuery = {short_name:"loveronger"};
	(function() {
		var ds = document.createElement('script');
		ds.type = 'text/javascript';ds.async = true;
		ds.src = 'http://static.duoshuo.com/embed.js';
		ds.charset = 'UTF-8';
		(document.getElementsByTagName('head')[0] 
		|| document.getElementsByTagName('body')[0]).appendChild(ds);
	})();
	</script>
<!-- Duoshuo Comment END -->
</section>
</div></div>
    <aside id="sidebar" class="alignright">
  <div class="search">
  <form action="//google.com/search" method="get" accept-charset="utf-8">
    <input type="search" name="q" results="0" placeholder="搜索">
    <input type="hidden" name="q" value="site:Loveronger.tk">
  </form>
</div>

  
<div class="widget tag">
  <h3 class="title">分类</h3>
  <ul class="entry">
  
    <li><a href="/categories/启示录/">启示录</a><small>1</small></li>
  
    <li><a href="/categories/数据结构/">数据结构</a><small>3</small></li>
  
    <li><a href="/categories/杂记/">杂记</a><small>1</small></li>
  
    <li><a href="/categories/解题报告/">解题报告</a><small>1</small></li>
  
    <li><a href="/categories/诗词/">诗词</a><small>1</small></li>
  
  </ul>
</div>


  
<div class="widget tagcloud">
  <h3 class="title">标签云</h3>
  <div class="entry">
    <a href="/tags/Code/" style="font-size: 20.00px;">Code</a><a href="/tags/性情~/" style="font-size: 10.00px;">性情~</a><a href="/tags/文字/" style="font-size: 10.00px;">文字</a><a href="/tags/文章/" style="font-size: 10.00px;">文章</a>
  </div>
</div>


  <div class="widget tag">
<h3 class="title">友情链接</h3>
<ul class="entry">
<li><a href="http://lancelot.tk/" title="lancelot's blog">lancelot</a></li>
<li><a href="http://Zipperary.com/" title="Zippera's blog">Zippera</a></li>
</ul>
</div>
</aside>
    <div class="clearfix"></div>
  </div>
  <!-- JiaThis Button BEGIN -->
<script type="text/javascript" src="http://v3.jiathis.com/code_mini/jiathis_r.js?btn=r1.gif" charset="utf-8"></script>
<!-- JiaThis Button END -->
<!-- UJian Button BEGIN -->
	<script type="text/javascript" src="http://v1.ujian.cc/code/ujian.js?type=slide"></script>
<!-- UJian Button END -->
  <footer id="footer" class="inner"><div class="alignleft">
  
  &copy; 2013 Loveronger
  
</div>
<div class="clearfix"></div>
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3Febd2e3d2913b373e52a571e3f4645e3d' type='text/javascript'%3E%3C/script%3E"));
</script>
</footer>
  <script src="//ajax.googleapis.com/ajax/libs/jquery/2.0.3/jquery.min.js"></script>
<script src="/js/jquery.imagesloaded.min.js"></script>
<script src="/js/gallery.js"></script>




<link rel="stylesheet" href="/fancybox/jquery.fancybox.css" media="screen" type="text/css">
<script src="/fancybox/jquery.fancybox.pack.js"></script>
<script type="text/javascript">
(function($){
  $('.fancybox').fancybox();
})(jQuery);
</script>

</body>
</html>